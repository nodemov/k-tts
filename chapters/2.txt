บทนำ
ยามดวงอาทิตย์เจิดจ้า แสงแดดอบอุ่นสว่างไสวไปทั่วเมืองจันทราสีเงิน ทำให้เมืองระดับหนึ่งของเซิร์ฟเวอร์จีนแห่งเกม ‘ผู้พิชิต’ นี้ดูเชื่องช้ายิ่งขึ้นไปอีก ในขณะที่ยามเช้าค่อยๆ เคลื่อนผ่าน ผู้เล่นทั้งชายและหญิงเริ่มทยอยเข้ามาในเซิร์ฟเวอร์มากขึ้น พวกเขาพูดคุยเกี่ยวกับบอสและอุปกรณ์ในเกม ทุกคนวุ่นวายผิดแผกไปจากที่เคย

ใจกลางเมือง เสียงระฆังดังกังวานใสในวิหารศักดิ์สิทธิ์…ก้องสะท้อนไปทั่วทั้งเมือง

มีเพียงผู้เล่นเกมที่ไต่ถึงระดับเทพเท่านั้นที่จะสามารถออนไลน์เข้ามาในวิหารศักดิ์สิทธิ์แห่งนี้ได้! การได้เข้าเป็นสมาชิกของวิหารศักดิ์สิทธิ์ถือเป็นความภาคภูมิใจของผู้เล่นทุกคน ถึงอย่างนั้นผู้ที่สามารถเข้าร่วมเป็นสมาชิกวิหารศักดิ์สิทธิ์มีจำนวนน้อยมาก ในเซิร์ฟเวอร์จีนมีผู้เล่นเพียงเจ็ดคนเท่านั้น…ที่สามารถเป็นสมาชิกของวิหารศักดิ์สิทธิ์! ผู้เล่นทั้งหมดต่างขึ้นถึงระดับเทพกันแล้วทั้งนั้น!